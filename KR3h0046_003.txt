# -*- mode: mandoku-view; -*-
#+TITLE: 墨池璅錄
#+DATE: 2015-08-24 23:15:14.998782
#+PROPERTY: ID KR3h0046
#+PROPERTY: BASEEDITION WYG    
#+PROPERTY: JUAN 卷三
<pb:KR3h0046_WYG_003-1a>¶
欽定四庫全書¶
　墨池璅録卷三¶
　　　　　　　　　　　　　　明　楊慎　撰¶
金張天錫君用號錦溪嘗集古名家草書一帖名曰草¶
書韻會其所取厯代諸家漢則章帝史游張芝崔瑗崔¶
寔蔡琰王瞻羅暉張超趙襲張越徐幹魏則曹孟徳少¶
帝髦曹植韋誕虞林劉廙杜畿衛覬蜀則諸葛亮吳則¶
皇象賀邵晉則成帝司馬攸何曾衛瓘衛恒韋昶杜預¶
<pb:KR3h0046_WYG_003-1b>¶
張華嵇康張翰李式劉環之索靖王允之王導王恬王¶
薈郗鑒郗愔郗儉之郗曇庾淮庾翼楊肇卞壼庾亮王廙謝¶
安衞夫人謝璠伯王羲之王獻之王濛王徽之王渾王戎¶
桓温張翼王珉王珣許静民王洽王敦王述王衍紀瞻¶
王邵王循蔡克王曇沈嘉陸機陸雲温放謝敷謝尚詹¶
思遠劉伶謝萬前趙則劉聰劉曜後魏則崔景伯崔浩¶
崔悦王世弼李思弼劉懋劉仁之庾導裴敬憲宋則劉¶
裕太宗謝靈運孔琳之薄紹之范曄羊諮王敬和邱道¶
<pb:KR3h0046_WYG_003-2a>¶
䕶張茂度盧循沈約裴松之賀道力羊欣南齊則蕭道¶
成源楷劉岷禇淵江夏王鋒蕭慨王僧䖍王志王慈張¶
融北齊則張景仁趙仲蔣眺梁則武帝王克任昉傅¶
昭蕭子雲劉孝綽丁覘蕭思話陶𢎞景孔敬通蕭確朱¶
异周𢎞讓阮研庾肩吾陳則始興王永陽王江總虞綽¶
沈君理袁憲毛嘉鄭㐰陳逵顧野王蔡景厯王彬王公¶
幹蔡凝伏知道劉顗陳伯智蔡澄陸繕後周則泉元禮王¶
褒隋則煬帝智永智果房彦謙竇慶唐則太宗髙宗則¶
<pb:KR3h0046_WYG_003-2b>¶
天歐陽詢薛純陀虞世南褚遂良陸柬之鄔彤楊師道魏¶
叔瑜李懐琳杜審言張旭李白賀知章孫過庭王知敬¶
白居易史麟杜牧裴行儉張懐瓘鍾紹京王紹宗裴説¶
韋斌李徳裕吳道𤣥張諲李翺林傑顔真卿栁公權鄭¶
䖍宋令文魏元忠陸希聲張志和韓愈盧知猷蕭俛韓¶
覃王奐之王承規衞秀洪元眘魏悌韓渥景融周㠖李¶
霄張仲謀裴素胡季良鍾離權徐嶠之章孝規張廷範¶
蕭遘并釋九人懐素懐仁髙閑亞栖&KR0559;光景雲貫休夢¶
<pb:KR3h0046_WYG_003-3a>¶
龜文楚也五代則杜荀鶴薛存貴楊凝式宋則錢俶蘇¶
舜元蘇舜欽蘇軾黄庭堅米芾杜衍蔡襄周越石蒼舒¶
鍾離景伯金則王競髙士談任詢党世傑趙渢王庭筠¶
趙秉文史公奕王仲元張瑞童王萬慶閑閑居士趙秉¶
文為之序曰草書尚矣由漢而下崔張精其能魏晉以¶
來鍾王擅其美自茲以降代不乏人夫其徘徊閑雅之¶
容飛走流注之勢驚竦峭拔之氣卓犖跌宕之志矯若¶
游龍疾若驚蛇似邪而復直欲斷而還連千態萬狀不¶
<pb:KR3h0046_WYG_003-3b>¶
可端倪亦閒中之一樂也初明昌間翰林學士承㫖黨¶
文獻公始集數千條修撰黄華王公又附益之兵火散¶
落不可復見今河中大慶闗機察張公君用類以成韻¶
捃摭殆盡用意勤矣將板行以與士大夫共之竊謂通¶
經學道本也書一藝耳然非髙人勝士胸中度世有數¶
百卷書筆下無一㸃塵不能造微入妙君用素工書翰¶
故能成此余猶及見金人板刻其精妙神彩不減法帖¶
至元末好事者又添鮮于樞字改名草書集韻刻已不¶
<pb:KR3h0046_WYG_003-4a>¶
精洪武中蜀邸又翻刻并趙公序及諸名姓皆去之刻¶
又粗惡重可惜也前輩作事多周詳後輩作事多闕畧¶
信然¶
古人例多能書如管寧人但知其清節而不知其銀鈎¶
之敏(茅山/碑云)劉曜人但知其獰凶而不知其章草之工(其/書)¶
(見草書/韻㑹)又有能書而名不著者後漢錦車馮夫人名嫽¶
善史書僅見西域𫝊張伯髙以書酣身名亞皇象僅見¶
于抱朴子曹蜍李志與右軍同時書亦争衡其人不稱¶
<pb:KR3h0046_WYG_003-4b>¶
耳北朝有沈含馨隋有丁道䕶與智永齊名曰丁真永¶
草者唐有貝靈該繆師愈鄭預(心經草書/預草也)胡英(李邕/齊名)鄔¶
彤(懐素/師名)武盡禮(寧照寺/鍾銘)賀蘭敏之(法門/寺碑)房璘妻髙氏崇¶
徽公主僅見金石集古録張諲與王維齊名雅善小王¶
見書苑咸工梵書南唐王文秉工小篆不在二徐下又¶
有王逸老善篆與八分其命名有欲抗右軍者不知何¶
氏人疑即文秉也宋有秦子眀榮咨道(皆蜀人山/谷之友)髙述¶
潘岐(東坡/門客)僅傳姓名其餘不傳者又何限也¶
<pb:KR3h0046_WYG_003-5a>¶
解大紳學士春雨齋讀書評鍾繇書如公孫碩膚赤舄¶
几几王右軍如子之燕居申申天天智永瑤臺雪鶴髙¶
標出羣虞世南如重華在位被袗鼓琴歐陽詢秋霄健¶
翮峭壁雙清褚遂良披沙揀金薛少保寒機夜織顔真¶
卿五丁鑿路栁公權一夫當闗張長史風迴電馳僧懐¶
素雲行雨施李北海樓臺映日花木逢春徐㑹稽怒猊¶
渴驥藏稜出力坡谷言難張從申有入木三分之氣吾¶
聞之子山云米南宫竒逸超邁烟雲卷舒黄山谷清圓¶
<pb:KR3h0046_WYG_003-5b>¶
妙麗引繩貫珠蘇東坡豐腴悦澤綿裏藏針蔡端眀方¶
正嚴重土偶蒙金趙文敏神眀英傑儀鳳冲霄祥雲捧¶
日康里子山雄劍倚天長虹駕海饒介之卞莊刺虎功¶
倍力省宋克鵬搏九萬須仗扶搖宋仲珩龍駒鳳雛神¶
彩已具詹希元(字孟舉新安/人獨擅署法)署書冠冕莊重俞紫芝(名/和)¶
(字子中同江/人逮事松雪)臨摹子夫擅寵杜叔循(名環廬/陵人)真書清風¶
蘭雪胡子申(名布旴/江人)珊瑚碧樹頗謝琮璜揭平(名樞豐/城人)¶
旱蛟得雨秋鷹入雲凡二十八人評皆當惟評蔡端眀¶
<pb:KR3h0046_WYG_003-6a>¶
為土偶蒙金殊為失之蔡之字有晉韻在蘇黄米之上¶
又謂宋仲珩為神彩已具似以未成少之亦非也本朝¶
書當以宋克為第一仲珩次之遜志評之已定胡杜揭¶
豈能及哉¶
方遜志先生評書云趙子昂書如程不識將兵號令嚴¶
明不使毫髮出法度外故動無遺失鮮于伯機如漁陽¶
健兒姿體充偉而少韻度康里公如鸞雛出巢神采可¶
愛而頡頏未熟雖俱得重名而趙公髙矣繼三公而作¶
<pb:KR3h0046_WYG_003-6b>¶
者金華宋仲珩草書如天驥行中原一日千里超澗度¶
險不動氣力雖若不可蹤跡而馳驟必合程度又曰子¶
昂妙在行草奕奕得晉韻度所乏者格力不展子山最¶
善懸腕行草逸邁可喜所乏者沈著不足又題褚遂良¶
書唐太宗哀冊墨蹟云古人嘗使意勝於法後世常法¶
勝於意此書雖六藝之一大儒未嘗不留心¶
　¶
　墨池璅録卷三¶
